[
    {
        "id": 1,
        "language": "RM",
        "content": "24 Segund project: Iniziativa dal frain dals custs"
    },
    {
        "id": 2,
        "language": "RM",
        "content": "Mesiras obligatori­ cas per franar ils custs Dus onns suenter che l'iniziativa è vegnida acceptada, vegn examinà il svilup dals custs. Sche l'augment dals custs importa passa 20 pertschient da l'augment da las pajas e sch'ils partenaris tariffars n'han prendì naginas mesiras fin lura, ston la Confederaziun ed ils chantuns concluder mesiras per franar ils custs. L'onn suandant ston las mesiras far effect. Quant fitg ch'ils custs dastgan s'augmentar a lunga vista, sto il parlament fixar en la lescha."
    },
    {
        "id": 3,
        "language": "RM",
        "content": "La lescha regla la realisaziun En il text da l'iniziativa na vegni betg declerà pli detaglia- damain, co ch'il frain dals custs e las mesiras, che la Confedera- ziun ed ils chantuns ston prender per franar ils custs, duain vegnir concepids. Il parlament sto reglar quai en la lescha."
    },
    {
        "id": 4,
        "language": "RM",
        "content": "Motivs per l'aug­ ment dals custs L'augment dals custs da sanadad ha plirs motivs. Primo s'augmenta il dumber da persunas pli veglias ed uschia er il dumber da persunas cun malsognas cronicas, che dovran dapli tractaments medicinals. En la vegliadetgna resultan perquai dapli custs da sanadad.1 Fin l'onn 2050 dastgass il dumber da persunas sur 80 onns pli che sa dublegiar en Svizra.2 Secundo pon progress medicinals e tecnologics augmentar ils custs, perquai ch'i dat pli bleras e meglras pussaivladads da terapia e perquai che quellas vegnan er duvradas pli savens. Sco terz cuntegna il sectur da sanadad duplicitads, fauss impuls e structuras ineffizientas, cun la consequenza ch'i dat blers tractaments che n'èn betg inditgads ord vista medicinala. Stimaziuns partan qua d'in potenzial da spargn da pliras milliardas francs.3"
    },
    {
        "id": 5,
        "language": "RM",
        "content": "1"
    },
    {
        "id": 6,
        "language": "RM",
        "content": "2"
    },
    {
        "id": 7,
        "language": "RM",
        "content": "3 Uffizi federal da sanadad publica: Statistik der obligatorischen Krankenpflegeversicherung 2022 (STAT KV 22), T 2.06 Bruttolei- stungen nach Altersklasse und Geschlecht (  bag.admin.ch > Zahlen und Statistiken > Krankenversicherung: Statistiken > Statistik der obligatorischen Krankenpflegeversicherung). Uffizi federal da statistica (2020): Szenarien zur Bevölkerungsent- wicklung der Schweiz, 2020–2050, p. 12 (  bfs.admin.ch > Stati- stiken finden > Bevölkerung > Zukünftige Entwicklung > Schweiz- Szenarien > Publikationen). Winterthurer Institut für Gesundheitsökonomie ZHAW ed INFRAS (2019): Effizienzpotenzial bei den KVG-pflichtigen Leistungen (  bag.admin.ch > Versicherungen > Krankenversicherung > Laufende Revisionsprojekte > KVG-Änderung: Vorgabe von Kostenzielen > Dokumente)."
    },
    {
        "id": 8,
        "language": "RM",
        "content": "Mesiras dal Cusse­ gl federal per franar ils custs 25"
    },
    {
        "id": 9,
        "language": "RM",
        "content": "Las cumpetenzas en il sectur da sanadad èn repartidas sin la Confederaziun e sin ils chantuns. Ils chantuns èn per exempel responsabels per admetter las medias ed ils medis u per fixar il dumber d'ospitals. En ses champ da cumpetenza ha la Confe- deraziun prendì ils ultims onns mesiras che han sbassà ils custs per plirs tschients milliuns francs per onn, per exempel reduc- ziuns dals pretschs da medicaments u in'adattaziun da las tariffas per analisas da labor u per prestaziuns medicinalas ambulantas. L'onn 2018 ha il Cussegl federal plinavant concludì dus vasts pachets per franar ils custs e proponì 16 mesiras al parlament. Intginas da questas mesiras èn vegnidas approva- das e realisadas, autras vegnan actualmain anc discutadas en il parlament."
    },
    {
        "id": 10,
        "language": "RM",
        "content": "Cuntraproposta indirecta Il Cussegl federal ed il parlament refusan l'iniziativa. Els han den- tant elavurà ina cuntraproposta indirecta sin il stgalim da la lescha. Tenor questa cuntraproposta fixass il Cussegl federal, quant fitg ch'ils custs da l'assicuranza obligatorica da malsauns dastgassan s'augmentar maximalmain. Ils acturs dal sectur da sanadad stuessan l'emprim motivar, pertge e quant fitg ch'ils custs vegnissan a s'aug- mentar en mintga sectur. Quai purtass dapli transparenza. Sch'ils custs s'augmentassan pli fitg che fixà, stuessan il Cussegl federal ed ils chantuns examinar mesiras per curreger quai. La cuntraproposta entra en vigur, sche l'iniziativa vegn refusada e sche la cuntrapropo- sta na vegn betg cumbattida cun success tras in referendum."
    },
    {
        "id": 11,
        "language": "RM",
        "content": "Arguments"
    },
    {
        "id": 12,
        "language": "RM",
        "content": "Arguments"
    },
    {
        "id": 13,
        "language": "RM",
        "content": "Arguments dal comité d'iniziativa 26 Segund project: Iniziativa dal frain dals custs"
    },
    {
        "id": 14,
        "language": "RM",
        "content": "Arguments  Comité d'iniziativa Dapi onns creschan las premias da las cassas da malsauns. La culpa è l'augment illimità dals custs da sanadad. Perquai pretenda l'iniziativa ch'ils custs da sanadad vegnian franads. Ella oblighescha tut ils acturs – saja quai chantuns, ospitals, medis, cassas da malsauns u l'industria farmaceutica – da sa cunvegnir a mesiras per reducir ils custs, sch'ils custs da sana­ dad creschan memia fitg cumpareglià cun las pajas. Mo uschia pudain nus franar duraivlamain l'augment da las premias."
    },
    {
        "id": 15,
        "language": "RM",
        "content": "Da tge sa tracti? Las premias da las cassas da malsauns creschan dapi onns"
    },
    {
        "id": 16,
        "language": "RM",
        "content": "Co funcziuna quest frain dals custs?"
    },
    {
        "id": 17,
        "language": "RM",
        "content": "Tgeninas èn las mesiras concretas? ed engrevgeschan pli e pli fitg nossa bursa. Fin 15 000 francs: uschè bler paja oz ina famiglia da quatter persunas mintga onn per la cassa da malsauns. L'explosiun da las premias è dentant mo in spievel dals custs creschents en il sectur da sanadad. Per schliar duraivlamain il problem dovri ussa in frain dals custs."
    },
    {
        "id": 18,
        "language": "RM",
        "content": "Il frain dals custs funcziuna sco il frain a l'indebitament cumprovà da la Confederaziun. Sch'ils custs da sanadad creschan entaifer in onn 20 % pli fitg che las pajas, prenda la Confedera- ziun, ensemen cun tut ils acturs, mesiras per sbassar ils custs. Tranter l'onn 2010 e l'onn 2020 èn ils custs da sanadad en l'assi- curanza da basa creschids en media per 3 % per onn, entant che las pajas èn s'augmentadas mo per 0,7 %. Ils custs èn pia cre- schids 400 % pli fitg che las pajas ed importan oz, en il sectur obligatoric, passa 30 milliardas francs per onn."
    },
    {
        "id": 19,
        "language": "RM",
        "content": "Tenor in rapport d'experts da la Confederaziun pudess ins spargnar gia oz 6 milliardas francs per onn en il sectur obligato- ric, e quai senza perditas da qualitad. L'incarica fiss clera: tut ils acturs ston sa cunvegnir a mesiras liantas, sch'ils custs creschan pli fitg che quai che l'iniziativa prevesa. Cun l'iniziativa vegn stgaffida la basa constituziunala necessaria."
    },
    {
        "id": 20,
        "language": "RM",
        "content": "Effect disciplinant Il sistem actual cuntegna ina massa fauss impuls. Il sectur da sanadad è numnadamain l'unic lieu, nua ch'ils acturs fixe- schan sezs il pretsch e determineschan, quantas prestaziuns ch'els mettan a quint. Il frain dals custs è l'unica via per cuntan- scher ina conscienza per ils custs en il sectur da sanadad."
    },
    {
        "id": 21,
        "language": "RM",
        "content": "27"
    },
    {
        "id": 22,
        "language": "RM",
        "content": "Ston ins temair raziunaments? Na. Anzi: l'iniziativa vul che tut ils acturs surpiglian final- main responsabladad per l'explosiun dals custs e ch'il cumbat da repartiziun intern a quint da las persunas che pajan premias prendia ina fin. Entant che las medias da chasa, ils medis d'uf- fants e las tgirunzas portan gia oz las grevezzas dal sistem, s'enritgeschan auters senza turpetg."
    },
    {
        "id": 23,
        "language": "RM",
        "content": "Ston ins temair ina reducziun da prestaziuns? Na. Nus vulain vinavant il meglier sistem da sanadad dal mund. Cun custs totals da bunamain 90 milliardas francs per onn stoi esser pussaivel da porscher a la populaziun in provediment medicinal bun e pajabel ch'è accessibel a tuts."
    },
    {
        "id": 24,
        "language": "RM",
        "content": "Recumandaziun dal comité d'iniziativa Perquai recumonda il comité d'iniziativa: Gea https://kostenbremse-jetzt.ch"
    },
    {
        "id": 25,
        "language": "RM",
        "content": "Il text da questa pagina dubla deriva dal comité d'iniziativa. El è responsabel per il cuntegn e per la formulaziun."
    },
    {
        "id": 26,
        "language": "RM",
        "content": "Arguments dal Cussegl federal e parlament 28 Segund project: Iniziativa dal frain dals custs"
    },
    {
        "id": 27,
        "language": "RM",
        "content": "Arguments  Cussegl federal e parlament Las premias da las cassas da malsauns creschan ed engrevge­ schan uschia pli e pli fitg las persunas cun entradas bassas e mesaunas. In frain dals custs, sco ch'el vegn pretendì da l'iniziativa, è dentant memia pauc flexibel. I dat numnadamain motivs plausibels, pertge ch'ils custs s'augmentan, sco per exempel la vegliadetgna creschenta da la populaziun u pro­ gress medicinals. Cuntrari a l'iniziativa resguarda la cuntrapro­ posta dal Cussegl federal e dal parlament quests facturs. Il Cussegl federal ed il parlament refusan l'iniziativa cunzunt per ils suandants motivs:"
    },
    {
        "id": 28,
        "language": "RM",
        "content": "L'iniziativa tracta in problem impurtant: ils custs da l'assicuranza obligatorica da malsauns creschan memia fitg. I existan structuras ineffizientas, ed i vegnan fatgs dapli tracta- ments che quai che fiss inditgà ord vista medicinala. L'iniziativa è dentant memia pauc flexibla: l'augment dals custs ch'è per- mess vegn collià unilateralmain cun il svilup da las pajas e da l'economia. Motivs plausibels per l'augment dals custs na vegnan uschia betg resguardads, per exempel il progress medicinal u la populaziun che vegn pli e pli veglia."
    },
    {
        "id": 29,
        "language": "RM",
        "content": "En in sectur uschè central sco il provediment da la sana- dad èsi impurtant da proceder tant sco pussaivel en moda differenziada. Tut tenor la realisaziun da l'iniziativa ristgan ins ch'il svilup dals custs vegnia restrenschì memia fitg. Uschia pudessi capitar, che tractaments necessaris n'avessan betg pli lieu u na vegnissan betg realisads svelt avunda. La qualitad dal provediment medicinal da la populaziun pudess sa diminuir. Dretga diagnosa, fauss med"
    },
    {
        "id": 30,
        "language": "RM",
        "content": "I dovra concepts differenziads"
    },
    {
        "id": 31,
        "language": "RM",
        "content": "Betg resguardà che la populaziun vegn pli e pli veglia En la vegliadetgna resultan dapli custs da sanadad, per exempel pervia da malsognas cronicas sco cancer u diabetes. En ina societad cun glieud pli e pli veglia creschan damai ils custs da sanadad. Quai sto vegnir resguardà. L'iniziativa negli- gescha dentant quai."
    },
    {
        "id": 32,
        "language": "RM",
        "content": "Betg resguardà il progress medicinal La medischina ha fatg progress enorms ils ultims decen- nis. Malsognas ch'eran pli baud incurablas, pon vegnir tracta- das oz cun success. Da questas pussaivladads da terapia novas e savens charas na vul nagin desister. L'iniziativa ignorescha quest progress."
    }
]