[
    {
        "id": 1,
        "language": "RM",
        "content": "14"
    },
    {
        "id": 2,
        "language": "RM",
        "content": "Emprim project: Iniziativa da distgargia da las premias"
    },
    {
        "id": 3,
        "language": "RM",
        "content": "Differenzas chan­"
    },
    {
        "id": 4,
        "language": "RM",
        "content": "tunalas en connex"
    },
    {
        "id": 5,
        "language": "RM",
        "content": "cun la reducziun da la premia Finanziaziun da la reducziun da la premia Custs da l'iniziativa"
    },
    {
        "id": 6,
        "language": "RM",
        "content": "Ils chantuns fixeschan per gronda part sezs, quant fitg"
    },
    {
        "id": 7,
        "language": "RM",
        "content": "ch'els reduceschan las premias a tgi. Lur reducziuns da la pre-"
    },
    {
        "id": 8,
        "language": "RM",
        "content": "mia pon els coordinar cun la grevezza fiscala da lur populaziun e cun lur prestaziuns socialas (per exempel ils supplements da famiglia, las prestaziuns supplementaras u l'agid social). Ils chantuns impundan differentamain blers daners per lur reducziun da la premia. Er l'import ch'ils chantuns impundan en media per persuna, variescha fermamain. L'onn 2022 ha var in quart da la populaziun survegnì ina reducziun da la premia en Svizra. Quai èn 2,3 milliuns persunas. La Confederaziun ha pajà 2,9 milliardas francs per la reducziun da la premia, ils chantuns 2,5 milliardas. La Confederaziun augmenta automaticamain sia contribuziun a la reducziun da la premia, sch'ils custs da l'assicuranza obligatorica da malsauns ed uschia las premias creschan.2 Ils chantuns n'èn betg obligads da far quai. Ils ultims onns han plirs chantuns adattà mo per part lur contribu- ziun als custs augmentads u schizunt reducì lur contribuziun. Sche l'iniziativa vegniss acceptada, stuessan la Confedera- ziun ed ils chantuns reducir supplementarmain las premias per pliras milliardas francs per onn. Tenor ina stimaziun da l'Uffizi federal da sanadad publica UFSP pudess l'iniziativa chaschunar expensas supplementaras da 3,5 fin 5 milliardas francs per la Confederaziun e per ils chantuns.3 L'import exact dependa fermamain dal fatg, co ch'il parlament vegniss a realisar l'iniziati- va. El stuess definir, co che las entradas disponiblas vegnan determinadas. Da questas entradas dastgassan las premias da las cassas da malsauns da las persunas assicuradas importar en il futur maximalmain 10 pertschient. Il parlament stuess er definir, tge premia che fiss decisiva per la calculaziun.4"
    },
    {
        "id": 9,
        "language": "RM",
        "content": "2 3 La Confederaziun paja als chantuns ina contribuziun per la"
    },
    {
        "id": 10,
        "language": "RM",
        "content": "reducziun da la premia. Quella correspunda a 7,5 pertschient dals"
    },
    {
        "id": 11,
        "language": "RM",
        "content": "custs bruts da l'assicuranza obligatorica da malsauns. Questa contribuziun vegn repartida tenor la populaziun (inclusiv cunfina- rias e cunfinaris) sin ils chantuns (art. 66 da la Lescha federala davart l'assicuranza da malsauns; Federal > Collecziun sistematica). La stimaziun sa referescha a l'onn 2020 e sa basa sin la datas da quel onn. Tut tenor il svilup dals custs da sanadad s'augmentan las expensas supplementaras annualas – tenor la stimaziun – sin 7 fin 11,7 milliardas francs fin l'onn 2030 (missiva dal Cussegl federal, BBl 2021 2383, cifra 4.2.1). admin.ch > Rumantsch > Dretg"
    },
    {
        "id": 12,
        "language": "RM",
        "content": "15"
    },
    {
        "id": 13,
        "language": "RM",
        "content": "Consequenza per"
    },
    {
        "id": 14,
        "language": "RM",
        "content": "las persunas"
    },
    {
        "id": 15,
        "language": "RM",
        "content": "assicuradas"
    },
    {
        "id": 16,
        "language": "RM",
        "content": "Quantas persunas che profitassan supplementarmain"
    },
    {
        "id": 17,
        "language": "RM",
        "content": "da la reducziun da la premia, dependess da la realisaziun da"
    },
    {
        "id": 18,
        "language": "RM",
        "content": "l'iniziativa. Perquai che las persunas assicuradas cun entradas bassas survegnan gia oz ina reducziun, na vegnissan ellas strusch distgargiadas supplementarmain. Autras persunas assicuradas, che dattan ora dapli che 10 pertschient da lur entradas disponi- blas per la premia, vegnissan distgargiadas cun l'iniziativa."
    },
    {
        "id": 19,
        "language": "RM",
        "content": "Cuntraproposta indirecta"
    },
    {
        "id": 20,
        "language": "RM",
        "content": "Il Cussegl federal ed il parlament refusan l'iniziativa, els han dentant elavurà ina cuntraproposta indirecta sin il stgalim da la lescha. Ozendi augmenta la Confederaziun sias contribuziuns a la reducziun da la premia automaticamain, sch'ils custs da l'assicuranza obligatori- ca da malsauns s'augmentan. Da nov stuessan er ils chantuns far quai. En quest connex stuess mintga chantun prestar ina contribu- ziun minimala a la reducziun da la premia. Questa contribuziun s'orientass als custs totals da l'assicuranza obligatorica da malsauns en il chantun respectiv. Ils chantuns fixassan sco fin ussa per gronda part sezs, a tgi ch'els reduceschan quant fitg las premias. Cun la cuntraproposta stuessan ils chantuns reducir las premias supplemen- tarmain per almain 360 milliuns francs.5 Intgins chantuns ademple- schan gia oz la pretensiun da la cuntraproposta. Per la Confedera- ziun na resultassan tras la cuntraproposta nagins custs supplementars; sia contribuziun vegniss adattada vinavant annual- main tenor la regulaziun existenta. Ultra da quai obligass la cuntra- proposta ils chantuns da fixar, tge cumpart da las entradas disponi- blas da las persunas assicuradas che la premia da la cassa da malsauns dastga maximalmain avair. Els pudessan fixar questa cumpart en dimensiuns differentamain autas. Sche l'iniziativa vegn refusada, alura entra en vigur la cuntraproposta indirecta, sche tala na vegn betg cumbattida cun success cun in referendum."
    },
    {
        "id": 21,
        "language": "RM",
        "content": "4 5 Sche l'iniziativa vegniss acceptada, na fiss betg stringentamain decisiva la premia ch'ina persuna paja, mabain ina premia calculada en total. Quai pudess per exempel esser ina premia media. Ina tala"
    },
    {
        "id": 22,
        "language": "RM",
        "content": "calculescha l'Uffizi federal da sanadad publica UFSP gia oz per"
    },
    {
        "id": 23,
        "language": "RM",
        "content": "intents statistics. Per quest intent stima e valitescha el la reparti- ziun da las persunas assicuradas sin las differentas premias. L'Uffizi federal da sanadad publica UFSP ha stimà, che la cuntrapro- posta avess custà als chantuns l'onn 2020 supplementarmain var 360 milliuns francs (  parlament.ch > Geschäfte > 21.063 > Weiterführende Unterlagen > Medienmitteilung > Donnerstag, 24. August 2023 Medienmitteilung SGK-N > Dokumente > Beilagen > Übersicht der Mehrkosten der Prämien-Entlastungs-Initiative & der verschiedenen Gegenvorschläge in Millionen Franken gerundet im Basisjahr 2020)."
    },
    {
        "id": 24,
        "language": "RM",
        "content": "Arguments Arguments Arguments dal comité d'iniziativa"
    },
    {
        "id": 25,
        "language": "RM",
        "content": "16"
    },
    {
        "id": 26,
        "language": "RM",
        "content": "Emprim project: Iniziativa da distgargia da las premias"
    },
    {
        "id": 27,
        "language": "RM",
        "content": "Arguments  Comité d'iniziativa"
    },
    {
        "id": 28,
        "language": "RM",
        "content": "Ils ultims 20 onns èn las premias pli che sa dublegiadas. Entai­ fer la medema perioda n'èn las pajas e las rentas strusch creschidas. Cun l'Iniziativa da distgargia da las premias vegnan las premias plafonadas. Ellas na dastgan betg importar dapli che 10 pertschient da las entradas disponiblas. Quai na prote­ gia betg mo persunas cun pajas bassas, mabain er famiglias, pèrs pensiunads e persunas cun entradas medias. Ina famiglia da quatter persunas cun entradas totalas da 9000 francs netto spargna en media plirs tschient francs per mais grazia a l'iniziativa."
    },
    {
        "id": 29,
        "language": "RM",
        "content": "Las premias da las cassas da malsauns creschan dapi onns. A medem temp spargnan ils chantuns sin donn e cust da la classa mesauna. En relaziun cun la populaziun impunda ina clera maioritad dals chantuns oz damain daners per reducziuns da premias che avant 10 onns. Quest svilup engrevgescha il problem da las premias per persuna: in manager paja numnada- main tuttina bler per l'assicuranza da basa sco ina vendidra. Per puspè reparter ils custs en moda pli gista dovri dapli reducziuns da las premias. Las premias da las cassas da malsauns èn sco ina taglia che tuttas e tuts ston pajar. Ma cuntrari ad autras taglias n'èn las premias betg limitadas, mabain creschan onn per onn. Cun l'Iniziativa da distgargia da las premias vegn pretendì in plafona- ment tar 10 pertschient da las entradas disponiblas. Da quai na profitan betg mo persunas cun pajas bassas. Persunas singulas cun entradas da fin var 5000 francs netto vegnan a profitar dal plafonament pretendì. Oz pajan las persunas assicuradas il pretsch per il fatg, che"
    },
    {
        "id": 30,
        "language": "RM",
        "content": "la lobi dals concerns da farmazia e da la branscha da sanadad fa"
    },
    {
        "id": 31,
        "language": "RM",
        "content": "valair ses interess. Ella ha impedì fin ussa, che la politica survegn sut controlla ils custs da sanadad. La consequenza èn premias pli autas per nus tuttas e tuts. Sche l'iniziativa vegn acceptada, sa sposta il squitsch dals custs da sanadad creschents davent da las persunas che pajan premias vi a la politica. La Confederaziun ed ils chantuns han da nov in impuls da finalmain far vinavant tar ils pretschs dals medicaments e tar la fitg chara pseudocon- currenza tranter las cassas."
    },
    {
        "id": 32,
        "language": "RM",
        "content": "Las pajas stagne­ schan, las premias explodeschan Er per persunas pensiunadas e per persunas singulas La politica vegn"
    },
    {
        "id": 33,
        "language": "RM",
        "content": "sfurzada d'agir"
    },
    {
        "id": 34,
        "language": "RM",
        "content": "Grafik-RZ1-RM"
    },
    {
        "id": 35,
        "language": "RM",
        "content": "Tgi profita da l’iniziativa? 17 1 Famiglia cun dus uffants"
    },
    {
        "id": 36,
        "language": "RM",
        "content": "Ina famiglia da quatter persunas cun entradas totalas da 9000 francs netto spargna en media plirs tschient francs per mais."
    },
    {
        "id": 37,
        "language": "RM",
        "content": "Persuna pensiunada, persuna singula"
    },
    {
        "id": 38,
        "language": "RM",
        "content": "Persunas pensiunadas e persunas singulas cun entradas da fin 5000 francs netto profitan dal plafonament pretendì per las premias."
    },
    {
        "id": 39,
        "language": "RM",
        "content": "Funtauna: calculaziuns da l’Uniun sindicala svizra cun cifras da l’Uffizi federal da sanadad publica e da l’Uffizi federal da statistica; las calculaziuns sa basan sin la supposiziun ch’il parlament ed il Cussegl federal realiseschian l’iniziativa uschia, sco quai ch’i vegn proponì dal comité d’iniziativa."
    },
    {
        "id": 40,
        "language": "RM",
        "content": "Recumandaziun dal comité d'iniziativa"
    },
    {
        "id": 41,
        "language": "RM",
        "content": "Perquai recumonda il comité d'iniziativa:"
    },
    {
        "id": 42,
        "language": "RM",
        "content": "Gea"
    },
    {
        "id": 43,
        "language": "RM",
        "content": "bezahlbare-praemien.ch"
    },
    {
        "id": 44,
        "language": "RM",
        "content": "Il text da questa pagina dubla deriva dal comité d'iniziativa."
    },
    {
        "id": 45,
        "language": "RM",
        "content": "El è responsabel per il cuntegn e per la formulaziun."
    },
    {
        "id": 46,
        "language": "RM",
        "content": "Arguments dal Cussegl federal e parlament"
    },
    {
        "id": 47,
        "language": "RM",
        "content": "18"
    },
    {
        "id": 48,
        "language": "RM",
        "content": "Emprim project: Iniziativa da distgargia da las premias"
    },
    {
        "id": 49,
        "language": "RM",
        "content": "Arguments  Cussegl federal e parlament"
    },
    {
        "id": 50,
        "language": "RM",
        "content": "L'iniziativa distgargiass bain ina part da la populaziun tar las premias, chaschunass dentant custs supplementars annuals da milliardas per la Confederaziun ed ils chantuns. Ultra da quai na s'occupa l'iniziativa betg dals motivs. Ella n'ha nagin effect encunter ils custs da l'assicuranza obligatorica da malsauns che s'augmentan pli e pli fitg. Il Cussegl federal ed il parla­ ment han elavurà ina cuntraproposta indirecta che augmenta la reducziun da la premia, schebain er main ferm che l'iniziati­ va. Ultra da quai dat la cuntraproposta in impuls da franar l'augment dals custs. Il Cussegl federal ed il parlament refusan l'iniziativa cunzunt per ils suandants motivs: L'iniziativa custa memia bler"
    },
    {
        "id": 51,
        "language": "RM",
        "content": "L'iniziativa avess per consequenza custs supplementars fitg auts per la Confederaziun ed ils chantuns. Els stuessan finanziar expensas supplementaras da pliras milliardas francs per onn, per exempel cun augments da la taglia u cun mesiras da spargn en auters secturs."
    },
    {
        "id": 52,
        "language": "RM",
        "content": "L'iniziativa dat in nov fauss impuls L'iniziativa zup­ penta ils motivs"
    },
    {
        "id": 53,
        "language": "RM",
        "content": "La Confederaziun stuess pajar da nov dus terzs da la distgargia da las premias. Uschia stuess ella er pajar custs che vegnan fermamain influenzads dals chantuns. Perquai ch'ils chantuns èn per gronda part cumpetents per il provediment da la sanadad. Uschia dat l'iniziativa in nov fauss impuls: ils chantuns fissan main sut squitsch d'organisar lur provediment da sanadad en moda effizienta ed economica. L'iniziativa na cumbatta betg ils motivs da las premias autas. Ella na dat nagins impuls per franar l'augment dals custs da l'assicuranza obligatorica da malsauns e per distgargiar uschia las persunas che pajan premias. En spezial il problem da las prestaziuns medicinalas nunnecessarias na vegniss betg"
    },
    {
        "id": 54,
        "language": "RM",
        "content": "prendì per mauns cun l'iniziativa."
    }
]