[
    {
        "id": 1,
        "language": "IT",
        "content": "24 Secondo oggetto: Iniziativa per un freno ai costi"
    },
    {
        "id": 2,
        "language": "IT",
        "content": "Misure obbligato- rie per contenere i costi Se due anni dopo l’accettazione dell’iniziativa l’aumento dei costi sanitari è superiore di oltre il 20 % rispetto all’aumen- to dei salari ed entro tale termine i partner tariffali non hanno adottato misure, la Confederazione e i Cantoni devono pren- dere provvedimenti per ridurre i costi, con effetto a partire dall’anno successivo. L’entità dell’aumento dei costi consentito a lungo termine dovrà essere stabilita nella legge dal Parlamento."
    },
    {
        "id": 3,
        "language": "IT",
        "content": "La legge disciplina l’attuazione L’iniziativa non specifica il meccanismo del freno ai costi e neppure le misure che devono essere adottate dalla Confede- razione e dai Cantoni per contenerli. Il Parlamento deve stabi- lirlo nella legge."
    },
    {
        "id": 4,
        "language": "IT",
        "content": "Cause dell’aumen- to dei costi L’aumento dei costi sanitari è riconducibile a molteplici fattori. Innanzitutto aumenta il numero delle persone anziane e dunque anche quello dei malati cronici, i quali necessitano di più trattamenti medici. Con l’aumento dell’età, le spese sanitarie tendono così a moltiplicarsi1. Si prevede che entro il 2050 il numero degli ultraottantenni in Svizzera sarà più che raddoppiato2. Anche i progressi della medicina e delle tecnolo- gie associate possono poi determinare maggiori costi proprio perché le possibilità terapeutiche diventano più numerose e più efficaci, e sono quindi anche più utilizzate. Infine, nel sistema sanitario sussistono doppioni, incentivi controprodu- centi e strutture inefficienti che si traducono in numerosi trattamenti ingiustificati dal punto di vista medico. Si stima che il potenziale di risparmio ammonti a diversi miliardi di franchi3."
    },
    {
        "id": 5,
        "language": "IT",
        "content": "1"
    },
    {
        "id": 6,
        "language": "IT",
        "content": "2"
    },
    {
        "id": 7,
        "language": "IT",
        "content": "3 Ufficio federale della sanità pubblica: Statistica dell’assicurazione malattie obbligatoria 2022 (STAT KV 22), «T 2.06 Bruttoleistungen nach Altersklasse und Geschlecht» (  ufsp.admin.ch > Dati & statistiche > Assicurazione malattie: statistiche > Statistica dell’assicurazione malattie obbligatoria, disponibile in tedesco e francese). Ufficio federale di statistica (2020): «Szenarien zur Bevölkerungs- entwicklung der Schweiz, 2020–2050», pag. 12 (  bfs.admin.ch > Trovare statistiche > Popolazione > Evoluzione futura > Scenari per la Svizzera > Publikationen, disponibile in tedesco e francese). Winterthurer Institut für Gesundheitsökonomie ZHAW e INFRAS (2019): «Effizienzpotenzial bei den KVG-pflichtigen Leistungen» (  ufsp.admin.ch > Assicurazioni > Assicurazioni malattie > Progetti di revisione in corso > Modifica LAMal: definizione di obiettivi di costo e di qualità > Documenti)."
    },
    {
        "id": 8,
        "language": "IT",
        "content": "Misure di conteni- mento dei costi adottate dal Consi- glio federale 25"
    },
    {
        "id": 9,
        "language": "IT",
        "content": "Nel settore sanitario le competenze sono suddivise tra la Confederazione e i Cantoni. I Cantoni sono ad esempio responsabili dell’autorizzazione dei medici e della pianificazio- ne del numero di ospedali. Negli ultimi anni la Confederazione ha adottato, negli ambiti di sua competenza, misure che hanno permesso di ridurre i costi sanitari di diverse centinaia di milio- ni di franchi all’anno. Tra i provvedimenti adottati figurano tra l’altro la riduzione dei prezzi dei medicamenti e l’adeguamento delle tariffe delle analisi di laboratorio o delle prestazioni mediche ambulatoriali. Nel 2018 il Consiglio federale ha inoltre deciso due ampi pacchetti di misure per il contenimento dei costi e ha sottoposto al Parlamento 16 provvedimenti. Alcuni hanno ottenuto l’approvazione della maggioranza e sono stati attuati mentre altri sono ancora oggetto delle deliberazioni parlamentari."
    },
    {
        "id": 10,
        "language": "IT",
        "content": "Controprogetto indiretto Il Consiglio federale e il Parlamento respingono l’iniziativa. Hanno tuttavia elaborato un controprogetto indiretto a livello di legge in virtù del quale il Consiglio federale stabilisce la percentuale massima dell’aumento dei costi a carico dell’assicurazione obbliga- toria. Gli attori del sistema sanitario sono tenuti a definire e moti- vare l’aumento dei costi previsto per ciascun ambito al fine di garantire maggiore trasparenza. In caso di superamento degli obiettivi di costo, il Consiglio federale o i Cantoni devono vagliare misure correttive. Il controprogetto entra in vigore se l’iniziativa è respinta e sempre che non sia contestato, con successo, mediante referendum."
    },
    {
        "id": 11,
        "language": "IT",
        "content": "26 Secondo oggetto: Iniziativa per un freno ai costi"
    },
    {
        "id": 12,
        "language": "IT",
        "content": "Gli argomenti"
    },
    {
        "id": 13,
        "language": "IT",
        "content": "Gli argomenti Gli argomenti"
    },
    {
        "id": 14,
        "language": "IT",
        "content": "Gli argomenti del comitato d'iniziativa Comitato d’iniziativa I premi delle casse malati sono in aumento da anni a causa della crescita incontrollata dei costi della salute. L’iniziativa chiede pertanto di introdurre un freno ai costi sanitari che obblighi tutti gli attori, tra cui i Cantoni, gli ospedali, i medici, le casse malati e le aziende farmaceutiche, a concordare prov- vedimenti per ridurli qualora crescano in misura nettamente maggiore rispetto ai salari. Solo così riusciremo a frenare in modo duraturo l’aumento dei premi."
    },
    {
        "id": 15,
        "language": "IT",
        "content": "Di cosa si tratta? I premi delle casse malati aumentano da anni e stanno svuotando sempre più le nostre tasche. Oggi una famiglia com- posta da 4 persone paga fino a 15 000 franchi all’anno per i premi delle casse malati. L’esplosione dei premi è, tuttavia, soltanto il riflesso dei crescenti costi sanitari. Per risolvere il problema in modo duraturo è indispensabile attivare ora il freno ai costi."
    },
    {
        "id": 16,
        "language": "IT",
        "content": "Il funzionamento del freno ai costi è lo stesso di quello collaudato del freno all’indebitamento della Confederazione. Se i costi sanitari aumentano di oltre il 20 % all’anno rispetto ai salari, la Confederazione, insieme a tutti gli attori coinvolti, adotta provvedimenti al fine di ridurli. Tra il 2010 e il 2020, i costi sanitari a carico dell’assicurazione di base sono aumentati in media del 3 % all’anno, mentre i salari di appena lo 0,7 %. I costi sono dunque cresciuti del 400 % in più rispetto ai salari e oggi ammontano a oltre 30 miliardi all’anno."
    },
    {
        "id": 17,
        "language": "IT",
        "content": "Secondo un rapporto di esperti della Confederazione, già oggi sarebbe possibile risparmiare 6 miliardi di franchi all’anno nel settore dell’assicurazione obbligatoria senza compromettere la qualità delle prestazioni. Il mandato è chiaro: tutti gli attori coinvolti devono concordare provvedimenti vincolanti qualora i costi aumentino più di quanto indicato dall’iniziativa. Grazie all’iniziativa sono create le necessarie basi costituzionali. Come funziona il freno ai costi?"
    },
    {
        "id": 18,
        "language": "IT",
        "content": "Quali sono i provvedimenti concreti?"
    },
    {
        "id": 19,
        "language": "IT",
        "content": "27"
    },
    {
        "id": 20,
        "language": "IT",
        "content": "Effetto correttivo"
    },
    {
        "id": 21,
        "language": "IT",
        "content": "Si rischiano razionamenti? Il sistema attuale è pieno di falsi incentivi. Il sistema sanita- rio è infatti l’unico settore in cui gli attori determinano autono- mamente il prezzo e le prestazioni che intendono fatturare. Il freno ai costi è dunque l’unico modo per generare consapevo- lezza dei costi nel sistema sanitario."
    },
    {
        "id": 22,
        "language": "IT",
        "content": "No, al contrario: l’iniziativa chiede che tutti gli attori si assumano una volta per tutte le proprie responsabilità per l’esplosione dei costi e che la smettano di battersi per accapar- rarsi la propria fetta di torta a spese degli assicurati. Mentre i medici di famiglia, i pediatri e il personale infermieristico sopportano già oggi il peso del sistema, altri si arricchiscono in modo vergognoso."
    },
    {
        "id": 23,
        "language": "IT",
        "content": "Si rischia la riduzio- ne delle prestazioni? No, vogliamo che la Svizzera continui ad avere il migliore sistema sanitario al mondo. A fronte di costi complessivi pari a oltre 90 miliardi di franchi all’anno, deve essere possibile offrire alla popolazione un’assistenza medica adeguata, sosteni- bile e accessibile a tutti."
    },
    {
        "id": 24,
        "language": "IT",
        "content": "Raccomandazione del comitato d’iniziativa Per tutte queste ragioni, il comitato d’iniziativa raccoman- da di votare: Sì https://freinauxcouts-maintenant.ch"
    },
    {
        "id": 25,
        "language": "IT",
        "content": "Il comitato d’iniziativa è l’autore del testo di queste due pagine. In quanto tale è responsabile del suo contenuto e delle scelte lessicali."
    },
    {
        "id": 26,
        "language": "IT",
        "content": "Gli argomenti del Consiglio federale e del Parlamento 28 Secondo oggetto: Iniziativa per un freno ai costi"
    },
    {
        "id": 27,
        "language": "IT",
        "content": "Gli argomenti"
    },
    {
        "id": 28,
        "language": "IT",
        "content": "Diagnosi corretta, strumento sbagliato"
    },
    {
        "id": 29,
        "language": "IT",
        "content": "Occorrono approc- ci differenziati Consiglio federale e Parlamento L’aumento dei premi delle casse malati rappresenta un onere sempre più gravoso per le persone con redditi medio-bassi. Il meccanismo del freno ai costi chiesto dall’iniziativa è tutta- via troppo rigido. Vi sono infatti ragioni plausibili se i costi sanitari lievitano: per esempio l’invecchiamento della popola- zione e i progressi della medicina. Contrariamente all’iniziati- va, il controprogetto indiretto del Consiglio federale e del Parlamento tiene conto di tali fattori. Il Consiglio federale e il Parlamento respingono l’iniziativa in particolare per i motivi esposti qui di seguito."
    },
    {
        "id": 30,
        "language": "IT",
        "content": "L’iniziativa evidenzia un problema grave: i costi a carico dell’assicurazione obbligatoria delle cure medico-sanitarie aumentano eccessivamente. Il sistema presenta strutture inef- ficienti e i trattamenti forniti sono più numerosi di quelli necessari dal punto di vista medico. La soluzione proposta dall’iniziativa è tuttavia troppo rigida: collega infatti l’aumento dei costi consentito al solo andamento dei salari e dell’econo- mia nazionale, e così facendo trascura i motivi alla base dell’au- mento dei costi, come per esempio i progressi della medicina o l’invecchiamento della popolazione."
    },
    {
        "id": 31,
        "language": "IT",
        "content": "In un settore così essenziale come quello dell’assistenza sanitaria, è fondamentale adottare un approccio quanto più differenziato possibile. In base a come sarà attuata l’iniziativa vi è il pericolo che l’andamento dei costi sia frenato in modo troppo drastico. Potrebbe infatti accadere che determinati trattamenti necessari non siano più forniti o non lo siano più in tempi brevi. L’assistenza sanitaria offerta alla popolazione potrebbe peggiorare."
    },
    {
        "id": 32,
        "language": "IT",
        "content": "Non si tiene conto dell’invecchiamen- to della popolazione Durante la vecchiaia occorre sostenere maggiori spese per la salute, per esempio a causa di malattie croniche come il cancro o il diabete. Pertanto, in una società con un numero crescente di persone anziane, i costi dell’assistenza sanitaria aumentano. Occorre tenere conto di questo fattore che invece l’iniziativa trascura."
    }
]