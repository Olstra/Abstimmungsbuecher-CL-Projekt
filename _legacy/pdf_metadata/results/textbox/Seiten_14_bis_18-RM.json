[
    {
        "id": 1,
        "language": "RM",
        "content": "14"
    },
    {
        "id": 2,
        "language": "RM",
        "content": "Emprim project: Iniziativa da distgargia da las premias"
    },
    {
        "id": 3,
        "language": "RM",
        "content": "Differenzas chan­\ntunalas en connex \ncun la reducziun \nda la premia"
    },
    {
        "id": 4,
        "language": "RM",
        "content": "Finanziaziun da la \nreducziun da la \npremia"
    },
    {
        "id": 5,
        "language": "RM",
        "content": "Custs da \nl'iniziativa"
    },
    {
        "id": 6,
        "language": "RM",
        "content": "Ils chantuns fixeschan per gronda part sezs, quant fitg"
    },
    {
        "id": 7,
        "language": "RM",
        "content": "ch'els reduceschan las premias a tgi. Lur reducziuns da la pre-\nmia pon els coordinar cun la grevezza fiscala da lur populaziun \ne cun lur prestaziuns socialas (per exempel ils supplements  \nda famiglia, las prestaziuns supplementaras u l'agid social).  \nIls chantuns impundan differentamain blers daners per lur \nreducziun da la premia. Er l'import ch'ils chantuns impundan \nen media per persuna, variescha fermamain."
    },
    {
        "id": 8,
        "language": "RM",
        "content": "L'onn 2022 ha var in quart da la populaziun survegnì ina"
    },
    {
        "id": 9,
        "language": "RM",
        "content": "reducziun da la premia en Svizra. Quai èn 2,3 milliuns persunas. \nLa Confederaziun ha pajà 2,9 milliardas francs per la reducziun da \nla premia, ils chantuns 2,5 milliardas. La Confederaziun augmenta \nautomaticamain sia contribuziun a la reducziun da la premia, \nsch'ils custs da l'assicuranza obligatorica da malsauns ed uschia  \nlas premias creschan.2 Ils chantuns n'èn betg obligads da far quai. \nIls ultims onns han plirs chantuns adattà mo per part lur contribu-\nziun als custs augmentads u schizunt reducì lur contribuziun."
    },
    {
        "id": 10,
        "language": "RM",
        "content": "Sche l'iniziativa vegniss acceptada, stuessan la Confedera-\nziun ed ils chantuns reducir supplementarmain las premias per \npliras milliardas francs per onn. Tenor ina stimaziun da l'Uffizi \nfederal da sanadad publica UFSP pudess l'iniziativa chaschunar \nexpensas supplementaras da 3,5 fin 5 milliardas francs per  \nla Confederaziun e per ils chantuns.3 L'import exact dependa \nfermamain dal fatg, co ch'il parlament vegniss a realisar l'iniziati-\nva. El stuess definir, co che las entradas disponiblas vegnan \ndeterminadas. Da questas entradas dastgassan las premias  \nda las cassas da malsauns da las persunas assicuradas importar \nen il futur maximalmain 10 pertschient. Il parlament stuess  \ner definir, tge premia che fiss decisiva per la calculaziun.4"
    },
    {
        "id": 11,
        "language": "RM",
        "content": "2"
    },
    {
        "id": 12,
        "language": "RM",
        "content": "3"
    },
    {
        "id": 13,
        "language": "RM",
        "content": "La Confederaziun paja als chantuns ina contribuziun per la \nreducziun da la premia. Quella correspunda a 7,5 pertschient dals \ncusts bruts da l'assicuranza obligatorica da malsauns. Questa \ncontribuziun vegn repartida tenor la populaziun (inclusiv cunfina-\nrias e cunfinaris) sin ils chantuns (art. 66 da la Lescha federala \ndavart l'assicuranza da malsauns; \nFederal > Collecziun sistematica).\nLa stimaziun sa referescha a l'onn 2020 e sa basa sin la datas da quel \nonn. Tut tenor il svilup dals custs da sanadad s'augmentan las \nexpensas supplementaras annualas – tenor la stimaziun – sin 7 fin \n11,7 milliardas francs fin l'onn 2030 (missiva dal Cussegl federal, BBl \n2021 2383, cifra 4.2.1)."
    },
    {
        "id": 14,
        "language": "RM",
        "content": "admin.ch > Rumantsch > Dretg"
    },
    {
        "id": 15,
        "language": "RM",
        "content": "15"
    },
    {
        "id": 16,
        "language": "RM",
        "content": "Consequenza per \nlas persunas \nassicuradas"
    },
    {
        "id": 17,
        "language": "RM",
        "content": "Quantas persunas che profitassan supplementarmain  \nda la reducziun da la premia, dependess da la realisaziun da \nl'iniziativa. Perquai che las persunas assicuradas cun entradas \nbassas survegnan gia oz ina reducziun, na vegnissan ellas strusch \ndistgargiadas supplementarmain. Autras persunas assicuradas, \nche dattan ora dapli che 10 pertschient da lur entradas disponi-\nblas per la premia, vegnissan distgargiadas cun l'iniziativa."
    },
    {
        "id": 18,
        "language": "RM",
        "content": "Cuntraproposta indirecta"
    },
    {
        "id": 19,
        "language": "RM",
        "content": "Il Cussegl federal ed il parlament refusan l'iniziativa, els han dentant \nelavurà ina cuntraproposta indirecta sin il stgalim da la lescha. \nOzendi augmenta la Confederaziun sias contribuziuns a la reducziun \nda la premia automaticamain, sch'ils custs da l'assicuranza obligatori-\nca da malsauns s'augmentan. Da nov stuessan er ils chantuns far \nquai. En quest connex stuess mintga chantun prestar ina contribu-\nziun minimala a la reducziun da la premia. Questa contribuziun \ns'orientass als custs totals da l'assicuranza obligatorica da malsauns \nen il chantun respectiv. Ils chantuns fixassan sco fin ussa per gronda \npart sezs, a tgi ch'els reduceschan quant fitg las premias. Cun la \ncuntraproposta stuessan ils chantuns reducir las premias supplemen-\ntarmain per almain 360 milliuns francs.5 Intgins chantuns ademple-\nschan gia oz la pretensiun da la cuntraproposta. Per la Confedera-\nziun na resultassan tras la cuntraproposta nagins custs \nsupplementars; sia contribuziun vegniss adattada vinavant annual-\nmain tenor la regulaziun existenta. Ultra da quai obligass la cuntra-\nproposta ils chantuns da fixar, tge cumpart da las entradas disponi-\nblas da las persunas assicuradas che la premia da la cassa da malsauns \ndastga maximalmain avair. Els pudessan fixar questa cumpart en \ndimensiuns differentamain autas. Sche l'iniziativa vegn refusada, \nalura entra en vigur la cuntraproposta indirecta, sche tala na vegn \nbetg cumbattida cun success cun in referendum."
    },
    {
        "id": 20,
        "language": "RM",
        "content": "4"
    },
    {
        "id": 21,
        "language": "RM",
        "content": "5"
    },
    {
        "id": 22,
        "language": "RM",
        "content": "Sche l'iniziativa vegniss acceptada, na fiss betg stringentamain \ndecisiva la premia ch'ina persuna paja, mabain ina premia calculada \nen total. Quai pudess per exempel esser ina premia media. Ina tala \ncalculescha l'Uffizi federal da sanadad publica UFSP gia oz per \nintents statistics. Per quest intent stima e valitescha el la reparti-\nziun da las persunas assicuradas sin las differentas premias.\nL'Uffizi federal da sanadad publica UFSP ha stimà, che la cuntrapro-\nposta avess custà als chantuns l'onn 2020 supplementarmain var \n360 milliuns francs (  parlament.ch > Geschäfte > 21.063 > \nWeiterführende Unterlagen > Medienmitteilung > Donnerstag,  \n24. August 2023 Medienmitteilung SGK-N > Dokumente > Beilagen \n> Übersicht der Mehrkosten der Prämien-Entlastungs-Initiative & \nder verschiedenen Gegenvorschläge in Millionen Franken gerundet \nim Basisjahr 2020)."
    },
    {
        "id": 23,
        "language": "RM",
        "content": "Arguments"
    },
    {
        "id": 24,
        "language": "RM",
        "content": "Arguments"
    },
    {
        "id": 25,
        "language": "RM",
        "content": "Arguments dal comité d'iniziativa"
    },
    {
        "id": 26,
        "language": "RM",
        "content": "16"
    },
    {
        "id": 27,
        "language": "RM",
        "content": "Emprim project: Iniziativa da distgargia da las premias"
    },
    {
        "id": 28,
        "language": "RM",
        "content": "Arguments  Comité d'iniziativa"
    },
    {
        "id": 29,
        "language": "RM",
        "content": "Ils ultims 20 onns èn las premias pli che sa dublegiadas. Entai­\nfer la medema perioda n'èn las pajas e las rentas strusch \ncreschidas. Cun l'Iniziativa da distgargia da las premias vegnan \nlas premias plafonadas. Ellas na dastgan betg importar dapli \nche 10 pertschient da las entradas disponiblas. Quai na prote­\ngia betg mo persunas cun pajas bassas, mabain er famiglias, \npèrs pensiunads e persunas cun entradas medias. Ina famiglia \nda quatter persunas cun entradas totalas da 9000 francs  \nnetto spargna en media plirs tschient francs per mais grazia  \na l'iniziativa."
    },
    {
        "id": 30,
        "language": "RM",
        "content": "Las premias da las cassas da malsauns creschan dapi onns."
    },
    {
        "id": 31,
        "language": "RM",
        "content": "A medem temp spargnan ils chantuns sin donn e cust da  \nla classa mesauna. En relaziun cun la populaziun impunda ina \nclera maioritad dals chantuns oz damain daners per reducziuns \nda premias che avant 10 onns. Quest svilup engrevgescha il \nproblem da las premias per persuna: in manager paja numnada-\nmain tuttina bler per l'assicuranza da basa sco ina vendidra. Per \npuspè reparter ils custs en moda pli gista dovri dapli reducziuns \nda las premias."
    },
    {
        "id": 32,
        "language": "RM",
        "content": "Las premias da las cassas da malsauns èn sco ina taglia  \nche tuttas e tuts ston pajar. Ma cuntrari ad autras taglias n'èn las \npremias betg limitadas, mabain creschan onn per onn. Cun \nl'Iniziativa da distgargia da las premias vegn pretendì in plafona-\nment tar 10 pertschient da las entradas disponiblas. Da quai na \nprofitan betg mo persunas cun pajas bassas. Persunas singulas \ncun entradas da fin var 5000 francs netto vegnan a profitar dal \nplafonament pretendì."
    },
    {
        "id": 33,
        "language": "RM",
        "content": "Oz pajan las persunas assicuradas il pretsch per il fatg, che \nla lobi dals concerns da farmazia e da la branscha da sanadad fa \nvalair ses interess. Ella ha impedì fin ussa, che la politica survegn \nsut controlla ils custs da sanadad. La consequenza èn premias  \npli autas per nus tuttas e tuts. Sche l'iniziativa vegn acceptada, \nsa sposta il squitsch dals custs da sanadad creschents davent da \nlas persunas che pajan premias vi a la politica. La Confederaziun \ned ils chantuns han da nov in impuls da finalmain far vinavant \ntar ils pretschs dals medicaments e tar la fitg chara pseudocon-\ncurrenza tranter las cassas."
    },
    {
        "id": 34,
        "language": "RM",
        "content": "Las pajas stagne­\nschan, las premias \nexplodeschan"
    },
    {
        "id": 35,
        "language": "RM",
        "content": "Er per persunas \npensiunadas e per \npersunas singulas"
    },
    {
        "id": 36,
        "language": "RM",
        "content": "La politica vegn \nsfurzada d'agir"
    },
    {
        "id": 37,
        "language": "RM",
        "content": "Grafik-RZ1-RM"
    },
    {
        "id": 38,
        "language": "RM",
        "content": "Tgi profita da l’iniziativa?"
    },
    {
        "id": 39,
        "language": "RM",
        "content": "17\n1"
    },
    {
        "id": 40,
        "language": "RM",
        "content": "Famiglia cun dus uffants\nIna famiglia da quatter persunas cun entradas totalas \nda 9000 francs netto spargna en media plirs tschient francs \nper mais."
    },
    {
        "id": 41,
        "language": "RM",
        "content": "Persuna pensiunada, persuna singula\nPersunas pensiunadas e persunas singulas cun entradas \nda fin 5000 francs netto profitan dal plafonament  \npretendì per las premias."
    },
    {
        "id": 42,
        "language": "RM",
        "content": "Funtauna: calculaziuns da l’Uniun sindicala svizra cun cifras da l’Uffizi federal da sanadad publica e \nda l’Uffizi federal da statistica; las calculaziuns sa basan sin la supposiziun ch’il parlament ed il Cussegl \nfederal realiseschian l’iniziativa uschia, sco quai ch’i vegn proponì dal comité d’iniziativa."
    },
    {
        "id": 43,
        "language": "RM",
        "content": "Recumandaziun \ndal comité \nd'iniziativa"
    },
    {
        "id": 44,
        "language": "RM",
        "content": "Perquai recumonda il comité d'iniziativa:"
    },
    {
        "id": 45,
        "language": "RM",
        "content": "Gea"
    },
    {
        "id": 46,
        "language": "RM",
        "content": "bezahlbare-praemien.ch"
    },
    {
        "id": 47,
        "language": "RM",
        "content": "Il text da questa pagina dubla deriva dal comité d'iniziativa. \nEl è responsabel per il cuntegn e per la formulaziun."
    },
    {
        "id": 48,
        "language": "RM",
        "content": "Arguments dal Cussegl federal e"
    },
    {
        "id": 49,
        "language": "RM",
        "content": "parlament"
    },
    {
        "id": 50,
        "language": "RM",
        "content": "18"
    },
    {
        "id": 51,
        "language": "RM",
        "content": "Emprim project: Iniziativa da distgargia da las premias"
    },
    {
        "id": 52,
        "language": "RM",
        "content": "Arguments  Cussegl federal e parlament"
    },
    {
        "id": 53,
        "language": "RM",
        "content": "L'iniziativa distgargiass bain ina part da la populaziun tar las \npremias, chaschunass dentant custs supplementars annuals da \nmilliardas per la Confederaziun ed ils chantuns. Ultra da quai \nna s'occupa l'iniziativa betg dals motivs. Ella n'ha nagin effect \nencunter ils custs da l'assicuranza obligatorica da malsauns \nche s'augmentan pli e pli fitg. Il Cussegl federal ed il parla­\nment han elavurà ina cuntraproposta indirecta che augmenta \nla reducziun da la premia, schebain er main ferm che l'iniziati­\nva. Ultra da quai dat la cuntraproposta in impuls da franar \nl'augment dals custs. Il Cussegl federal ed il parlament refusan \nl'iniziativa cunzunt per ils suandants motivs:"
    },
    {
        "id": 54,
        "language": "RM",
        "content": "L'iniziativa custa \nmemia bler"
    },
    {
        "id": 55,
        "language": "RM",
        "content": "L'iniziativa avess per consequenza custs supplementars"
    },
    {
        "id": 56,
        "language": "RM",
        "content": "fitg auts per la Confederaziun ed ils chantuns. Els stuessan \nfinanziar expensas supplementaras da pliras milliardas francs \nper onn, per exempel cun augments da la taglia u cun mesiras \nda spargn en auters secturs."
    },
    {
        "id": 57,
        "language": "RM",
        "content": "L'iniziativa dat in \nnov fauss impuls"
    },
    {
        "id": 58,
        "language": "RM",
        "content": "L'iniziativa zup­\npenta ils motivs"
    },
    {
        "id": 59,
        "language": "RM",
        "content": "La Confederaziun stuess pajar da nov dus terzs da la \ndistgargia da las premias. Uschia stuess ella er pajar custs che \nvegnan fermamain influenzads dals chantuns. Perquai ch'ils \nchantuns èn per gronda part cumpetents per il provediment  \nda la sanadad. Uschia dat l'iniziativa in nov fauss impuls: ils \nchantuns fissan main sut squitsch d'organisar lur provediment \nda sanadad en moda effizienta ed economica."
    },
    {
        "id": 60,
        "language": "RM",
        "content": "L'iniziativa na cumbatta betg ils motivs da las premias \nautas. Ella na dat nagins impuls per franar l'augment dals custs \nda l'assicuranza obligatorica da malsauns e per distgargiar \nuschia las persunas che pajan premias. En spezial il problem da \nlas prestaziuns medicinalas nunnecessarias na vegniss betg \nprendì per mauns cun l'iniziativa."
    }
]